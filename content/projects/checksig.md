---
name: 'Checksig'
type: 'organization'
status: 'active'
tagline: 'Soluzioni Bitcoin e cripto per investitori privati e istituzionali.'
url: 'https://www.checksig.com/it/'
image: '/media/projects/checksig.png'
socialNetworks:
  twitter: 'CheckSig_safe'
  linkedin: 'checksig'
topics:
  - payments
---

Bitcoin, l’equivalente digitale dell’oro, è tra gli asset più performanti dell’ultimo decennio e ha segnato la nascita di una nuova asset class. Talmente nuova, che per comprenderla correttamente servono molte diverse competenze specialistiche.

Inoltre, il mondo cripto è ancora un “far west”: affrontarlo con soluzioni fai-da-te è complesso e rischioso. Sono sempre dietro l’angolo frodi, errori, problemi regolamentari, disastri tecnologici, persino pericoli fisici. Meglio contare su compagni di viaggio affidabili.

Per questo c’è CheckSig e il suo team.

**Come nasce CheckSig**
Tutto ha avuto inizio con il Digital Gold Institute (DGI) il nostro centro di consulenza, formazione, ricerca e sviluppo su Bitcoin, crypto-asset e blockchain.

È qui che professionisti provenienti da diversi contesti – dalla finanza applicata al mondo universitario, dal settore bancario a quello della consulenza strategica – si sono uniti per dare vita a CheckSig. Prima focalizzata sulla custodia, l’azienda si è evoluta fino ad assumere la sua attuale identità: partner e punto di riferimento per la gestione professionale di tutti gli aspetti Bitcoin e cripto.

**Cosa significa il nome**
La tua sicurezza è la nostra missione principale: per questo abbiamo scelto un nome all’apparenza insolito, ma che definisce il nostro core business.

“OP_CHECKSIG” è un’istruzione del linguaggio Bitcoin Script: verifica la validità delle firme necessarie ad autorizzare una transazione. Un elemento fondativo, quindi, per la sicurezza dell’intero protocollo Bitcoin.
